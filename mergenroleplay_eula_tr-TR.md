## **MERGEN ROLEPLAY BOTU SON KULLANICI LİSANS SÖZLEŞMESİ (EULA)**

* **Yürürlük Tarihi:** 4 Ocak 2025
* **Son Düzenleme Tarihi:** 11 Mayıs 2025

Bu Son Kullanıcı Lisans Sözleşmesi ("Sözleşme"), Mergen Roleplay ve Mergen Tickets botlarının ("Bot") kullanımı için geçerli şartları ve koşulları düzenler. Botun geliştiricisi ve **tek yasal sahibi** **fforcess (Mert)**’tir. Bu sözleşme, Bot’un kullanımı sırasında geçerli olan haklar, yükümlülükler ve kısıtlamaları tanımlar.

Botu kullanarak bu şartları kabul etmiş sayılırsınız. Eğer şartları kabul etmiyorsanız Botu kullanmamalısınız.

---

### 1. **Tanımlar**

**Bot:** Bu sözleşmede geçen "Bot" ifadesi, aşağıda listelenen ve benzeri sistemleri kapsayan tüm yazılımları ifade eder:

* **! Mergen Roleplay**
* **! Mergen Roleplay Tickets**
* **Mergen Roleplay - Mesai**
* **Mergen Roleplay Tickets**

Bu botlar, fforcess (Mert) tarafından geliştirilmiş olup, tamamı bu sözleşmenin hükümlerine tabidir.
İleride geliştirici tarafından eklenen diğer sistemler de bu kapsamda değerlendirilir.

* **Kullanıcı:** Botu bir Discord sunucusuna ekleyen, yöneten veya kullanan gerçek kişidir.
* **Geliştirici:** Botların tüm haklarına ve mülkiyetine sahip olan, aynı zamanda bakım, geliştirme ve yönetim süreçlerinden sorumlu kişi olan **fforcess (Mert)**’tir.
* **Altayco:** Botun mülkiyetine sahip olmayan, yalnızca geliştirici tarafından belirli yetkilerle donatılmış bir iş ortağıdır. Altayco, bazı sınırlı idari ve cezai işlemleri uygulama yetkisine sahiptir; ancak botlar üzerinde herhangi bir sahiplik hakkı bulunmamaktadır.

### 2. **Lisans ve Kullanım Hakları**

* Bot, yalnızca geliştirici tarafından yetkilendirilmiş sunucularda kullanılabilir.
* Botun dosyalarının, kaynak kodunun veya işlevlerinin izinsiz kopyalanması, çoğaltılması, dağıtılması, yeniden satılması veya değiştirilmesi kesinlikle yasaktır.
* Kullanım lisansı, **geri alınabilir** ve **tamamen geliştirici (fforcess)** takdirine bağlı olarak dilediği zaman sona erdirilebilir.

---

### 3. **Altayco’nun Rolü ve Sorumlulukları**

* Altayco, geliştiricinin izniyle belirli yönetimsel işlemleri yürütme yetkisine sahiptir. Örneğin: bazı kullanıcıların belirli komutları kullanmasını engellemek, sistem içi cezai eylemleri yürütmek.
* **Altayco, botun sahibi değildir** ve bot üzerinde herhangi bir mülkiyet hakkı talep edemez.
* Altayco’nun yetkileri tamamen geliştirici tarafından tanımlanır ve her zaman geri alınabilir.
* Copyright © 2025 Altayco

---

### 4. **Veri Toplama ve Gizlilik**

* Bot, güvenlik ve sistem geliştirmeleri için bazı temel verileri (kullanıcı ID'si, komut kullanımı, işlem zamanı) toplayabilir.
* Toplanan veriler üçüncü kişilerle paylaşılmaz ve yasal düzenlemelere uygun olarak saklanır.
* Kullanıcılar, destek kanalları aracılığıyla verilerinin silinmesini talep edebilir. Ancak bu talep, Altayco yönetimindeki veya botun bağlı olduğu tüm sunuculardaki kullanıcı verilerinin silinmesini de kapsayacağından, bu işlemin ardından ilgili sunuculardaki hesaplarına erişimlerini kaybedeceklerinin bilincinde olmalıdır.

---

### 5. **Kullanım Kısıtlamaları**

* Bot yalnızca amacına uygun ve sunucu kurallarına uyumlu şekilde kullanılmalıdır.
* Aşağıdaki eylemler yasaktır:

  * Tersine mühendislik yapmak veya kaynak koduna erişmeye çalışmak.
  * Botun işleyişine müdahale etmek.
  * Sistem açıklarını kötüye kullanmak.
* Bu tür eylemler, sistemden kalıcı olarak uzaklaştırılmanıza ve gerekirse hukuki işlemlere tabi tutulmanıza neden olabilir.

---

### 6. **Geliştiricinin Hakları**

* **Geliştirici (fforcess), botun tek ve nihai sahibi olarak;**

  * Dilediği kişi, kişi grubu veya tüm kullanıcılar için bot erişimini geçici veya kalıcı olarak kapatma,
  * Botun tüm işleyişini durdurma,
  * Sistemde değişiklik yapma,
  * Tüm kullanım haklarını geri çekme yetkisine sahiptir.
* Bu kararlar geliştirici takdirindedir ve önceden bildirim zorunluluğu bulunmamaktadır.

---

### 7. **Sorumluluk Reddi**

* Bot, "olduğu gibi" sunulmaktadır. Geliştirici, sistemdeki hatalar, kesintiler veya veri kaybından dolayı hiçbir şekilde sorumlu tutulamaz.
* Kullanım sırasında oluşabilecek zarar veya kayıplar, kullanıcının kendi sorumluluğundadır.

---

### 8. **Güvenlik Açıkları ve Ödül Politikası**

* Botun açıklarını tespit edip kötüye kullananlar hakkında hem sunucu içi hem de dışsal yaptırımlar uygulanabilir.
* Tespit edilen açıkların geliştiriciye bildirilmesi halinde, ilgili kullanıcıya ödül veya teşekkür ile karşılık verilebilir.

---

### 9. **Yasal Uyuşmazlıklar**

* Bu sözleşme, **Türkiye Cumhuriyeti Yasaları**na tabidir.
* Herhangi bir ihtilaf durumunda, **İzmir Mahkemeleri ve İcra Daireleri** yetkili kabul edilir.

---

### 10. **Sözleşmenin Geçerliliği ve Değişiklikler**

* Bu sözleşme, Bot ilk kullanıldığında yürürlüğe girer.
* Geliştirici, sözleşmede değişiklik yapma hakkını saklı tutar. Yapılan değişiklikler, bot üzerinden veya destek kanallarından duyurulur.

---

**Tüm hakları saklıdır.**

Destek ve iletişim için: Altayco resmi discord sunucusu `https://discord.gg/mergenrp` üzerinden iletişime geçebilirsiniz.
